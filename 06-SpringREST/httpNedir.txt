
Dünya çapında 1990 yılından itibaren ağ üzerinde kullanılmakta olan iletişim protokolüdür. İnternet üzerinde görmüş olduğunuz web sayfalarının 
görüntülenmesini sağlayan bir protokoldür. Http açılımı, İngilizce “Hyper Text Transfer Protokol”, Türkçesi “Hiper Metin Transfer Protokolü” 
olarak bilinir. Genellikle http şeklinde kısaltması ile kullanılan bu terim, internet üzerinde yer alan bilgilerin sunuculardan kullanıcılara 
nasıl aktarımının sağlanacağını gösteren bir yoldur. Tabii ki bu süreç içerisinde bir takım yöntem ve kurallar yer alır. Şimdi HTTP konusunu 
detaylandırabiliriz.

Http Nedir?
İnternet üzerinde sunucular ve istemciler arasındaki iletişim ve bilgilerin nasıl aktarılacağını belirleyen kural ve yöntemleri düzenlemeye 
yarayan sistemlerdir. Yani web üzerinde sayfaların düzenlenmesini sağlayan protokoldür. İstemci sunucuya bir web browser aracılığı ile 
istekte bulunur, sunucu ise bir web sunucu programı ile istemciye cevap verir.

İnternet üzerinde bilgi aramak istediğiniz zaman farklı arama motorları kullansanız dahi, tarayıcı http’yi otomatik olarak getirir. 
Web sayfası giriş taleplerine sunucu bu istekleri http çerçevesinde bir komut olarak algılamakta ve bu komut doğrultusunda indirme 
yapmaktadır. Http protokolü nedir? şeklinde sorguladığınızda ise verilecek en net cevap, aslında internet üzerinde erişmek 
istediğiniz her noktanın anahtarı diyebiliriz.

İnternet ortamında bakılacak olursa bilginin kontrolünü sağlayacak birçok protokol bulunmaktadır. Bu protokollerin içerisinde 
önemli bir yere sahip olan ifade ise http uzantısıdır. Bu uzantı olmadan internet ortamında bulunan herhangi bir veri alınamamaktadır.

HTTP Ne İşe Yarar?
Http anlamı en basit haliyle, sizlerin internet siteleri ile bağlantı kurmanızı sağlayan anahtar olarak tanımlanabilir. 
İnternet kullanırken web sitesine bağlanmak için adres çubuğuna site ismi girildiğinde başına http yazmasanız bile sistem 
otomatik olarak site isminin önüne getirecektir. Çünkü protokoller gereği erişilmek istenilen alana http tarafından yöneltilen 
komut sayesinde bağlantı gerçekleştirilir.

HTTP, ağ ortamında veri sunmak için kullanılmakta olan TCP/IP tabanlı iletişim protokolüdür ve bağlantı noktası olarak TCP 80 portu 
sıklıkla kullanılır.

HTTP Nasıl Çalışır?
Gün içinde onlarca kez bilgisayarlarınız üzerinden birçok web sitesine giriş sağlıyorsunuz. Aslında bu işlemi gerçekleştirirken, 
bilgisayarınız ile hiç farkında bile olmadan farklı sunuculara taleplerde bulunuyorsunuz. Bilgisayar, yani istemci, sunuculara 
bir web tarayıcısı aracılığı ile istek gönderir. Google Chrome, Mozilla, Yandex, Opera, Internet Explorer gibi web tarayıcıları 
üzerinden de bu işlemleri gerçekleştirebilirsiniz.

İsteği alan sunucu, kurulu sunucu programları aracılığı ile yanıt gönderir. Yanıt içeriğinde istek hakkında durum bilgisi yer 
alır ve istenen içerik de barındırılabilir. Bu sırada devreye http protokolü girer ve güvenli bir şekilde talebin sunulmasını 
sağlar. Yani http, sunucu üzerine bir giriş talebinde bulunur ve talep üzerinde onay alındığında erişilmek istenilen sitenin 
verileri karşımıza çıkar, böylelikle site girişi gerçekleştirilmiş olur.

HTTP Durum Kodları
HTTP Status Code yani HTTP durum kodları, protokol kapsamında sunucu ile istemci arasında belirli kurallara dayalı alışveriş 
gerçekleşir. Durum kodları ise bu alışveriş sonucunda elde edilen cevabın olumlu veya olumsuz olduğunu anlamaya yardımcı olur. 
Kullanıcılar tarafından çoğunlukla bu kodlar görülmez. Sebebi ise tarayıcı tarafından dönüştürülmesidir.

5 ayrı grupta toplanan durum kodları şu şekildedir:

- Bilgi – 1**
- Başarı – 2**
- Yönlendirme – 3**
- Tarayıcı Hatası – 4**
- Sunucu Hatası – 5**
Toplamına bakıldığında ise HTTP Durum Kodu sayısı 80’i bulmaktadır.

HTTP ve HTTPS Arasındaki Farklar Nelerdir?
Bahsi geçen iki kavram birbirleri ile karıştırılmamalı, http ve https farkları bilinmelidir. Açılımlara bakıldığında HTTPS’in açılımı, 
"Hypertext Transfer Protocol Secure", Türkçesi, “Güvenli hiper metin transferi”’dir. Http ile güvenli veri aktarımı belli bir oranda 
gerçekleştirilirken https ile bu aktarım güvenlik artırılmış biçimde sağlanmaktadır. HTTP veri iletimi sürecinde şifreleme yapmazken, 
HTTPS’de iletişim aşamasından önce veriler şifrelenir. SSL sertifikası bu bağlantının olmazsa olmazıdır.


HTTPS ya da uzun açılımı ile “Secure Hyper Text Transfer Protocol”, Türkçe olarak “Güvenli Metin Aktarma Protokolü” anlamına gelir. 
Diğer bir deyişle kullandığınız protokole SSL sertifikası eklenmiş, yani web sitesinin güvenli olduğunu beyan etme şeklidir. 
HTTPS nedir ve HTTPS ne demek gibi sorulara, temel olarak internet sitelerinin bağlantı şekillerinin şifrelenmesi ve güvenlik 
altına alınması şeklinde cevap verebiliriz.

HTTP ile HTTPS arasındaki en büyük fark, HTTPS sisteminin görüntülemek istediğiniz siteye doğrudan giriş yapmadan önce siteyi 
güvenlik protokolü ile bir dizi güvenlik önleminden geçirmesidir. Bu durum hem tarayıcılar hem de kullanıcılar gözünde web 
sitenizin daha güvenilir bir kaynak olarak görülmesini sağlar. Yani kullanıcılar ve tarayıcılar, web sitenizi güvenli olarak 
tanımlayarak bu doğrultuda giriş yapmış olurlar. Bu sayede web sitenizin giriş oranlarında ciddi kazanımlar elde edebilirsiniz.

HTTPS'nin çalışma prensibi nasıldır?
Açmak istediğiniz web sitesini arama çubuğuna yazdığınızda, öncelikle bu web sitesine bir istek gider. Bu isteğe karşılık 
aldığınız sonuç ile birlikte web sitesine giriş yapmış olursunuz. Bu süreci sağlayan, HTTP ve HTTPS protokolleridir. 
HTTPS protokolünde HTTP'den farklı olarak sitenin güvenliğinin sertifikalandığı SSL sertifikaları bulunur. "Secure Socket Layer” 
yani “Güvenli Giriş Katmanı” adı verilen bu katman, sitenizin güvenilir olduğunu gösteren bir çeşit güvenlik sertifikasıdır. 
Netscape tarafından geliştirilen bu sertifika, web sitenizin tarayıcılar ve sunucular tarafından tanınmasına da olanak sağlar.

Peki HTTPS' nin web sitenize faydaları nelerdir? Gelin birkaç madde üzerinde inceleyelim.

Öncelikle HTTPS kullanımı ile birlikte web sitenizin güvenli bir web sitesi olduğunu sertifikalamış ve beyan etmiş olursunuz. 
Bu sayede tüm tarayıcı ve sunucular web sitenizi güvenli görerek kullanıcılarınıza herhangi bir uyarı vermez.

HTTPS kullanmıyorsanız, kullanıcılarınıza çoğunlukla "Bu site güvenli değil" uyarısı gösterilir. Bu da ziyaretçilerinizin 
web sitenize olan güvenini azaltır ve sitenizin tıklanma oranlarını düşürür. Bazı sitelerde "Bu site güvenli değil giriş 
yapmayınız." uyarısını görmüşsünüzdür. Bu siteler SSL sertifikasına sahip olmayan, diğer bir deyişle HTTPS kullanmayan 
web siteleridir ve kullanıcı gözünde hiç de hoş karşılanmazlar.

Eğer bir e-ticaret sitesine sahipseniz web sitenizde kullanıcı bilgileri barındıracağınızdan, HTTPS kullanmadığınız 
taktirde ciddi güvenlik problemleri ile karşılaşabilirsiniz. Ayrıca müşterilerinizin güvenli olmadığını düşündükleri 
bir web sitesinden alışveriş yapmayacakları düşünüldüğünde, e-ticaret sitelerinde HTTPS kullanımı çok önemlidir. İşe 
ilk olarak müşterilerinize güven vererek başlamalısınız.

Çoğu tarayıcı HTTPS protokolü kullanmayan web sitelerini arama sıralamalarında göstermez ya da geri sıralarda gösterir. 
Güvenlik sebebi ile arama yapan kullanıcıları korumak için uygulanan bu yöntem, HTTPS kullanmayan web siteleri için ciddi 
bir görünürlük sorunu oluşturur.

İnternet sitesinin HTTPS protokolüne sahip olduğu nasıl anlaşılır?
Bir web sitesini ziyaret etmeden önce SSL sertifikasına sahip olup olmadığını öğrenmek için URL yapısına göz atabilirsiniz. 
Link yapısı "https://" şeklinde başlıyorsa, giriş yapmaya çalıştığınız web sitesi bir SSL sertifikasına sahiptir ve 
güvenli olarak etiketlenmiştir. Öte yandan web sitesi "http://" şeklinde başlayan bir link yapısına sahipse, bu siteye 
giriş yapmaya çalıştığınızda 'Güvenli değil' ibaresini görürsünüz. Bu ibare size sitenin bir SSL sertifikası tarafından 
korunmadığını anlatır. Unutmayın, hiçbir kullanıcı giriş yaptığı sitede 'Güvenli değil' ibaresini görerek kullanıma devam 
etmez. Ziyaretçileriniz bu uyarıyı gördüğünde web sitenizin güvenli olmadığını düşünecek ve hızlıca çıkış yapacaktır.

Eğer web sitenizi yeni kuruyorsanız, alan adı ve hosting işlemlerini yaparken SSL sertifikanızı da alarak web sitenizi 
HTTPS protokolünde kullanım sunan bir hale getirebilirsiniz. SSL sertifikanızı aldıktan sonra hızlıca kullandığınız 
sisteme göre entegresini yapabilirsiniz. Dakikalar içerisinde HTTPS kullanımınız hazır olacaktır. Ancak daha önce HTTP 
kullanıyor ve sonradan HTTPS kullanımına geçmek istediyseniz, HTTP kullanımında olan eski linklerinizi HTTPS olarak 
yönlendirme yapmanız gerekecektir. Bu durumda ilk olarak “Google Search Console” sayfasına gidip gerekli adımları 
tamamlamalı, ardından eski linklerinizi yeni HTTPS linklerinize yönlendirme yapmalısınız. Bu yönlendirmeleri yaparken 
Google sıralamanızda herhangi bir kayıp ya da indekslenme sorunu yaşamamak için yardım alabilirsiniz.

HTTPS, özellikle ödeme altyapısı kullanan web siteleri için çok önemlidir. Bu nedenle çeşitli güvenlik problemleri 
ile karşı karşıya kalmamak için HTTPS kullanmayan sitelerden olmamak veya bu sitelerde bilgi paylaşımı yaparken 
dikkatli olmak, kişisel güvenliğiniz açısından oldukça önemlidir.
